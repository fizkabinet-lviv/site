+++
date = "2018-03-02T12:00:00-00:00"
title = "Цервікальні болі"
author = "Володимир Клімчук"

+++
 

#### Шийний радикуліт.

Це друге по частоті захворювання після поперекового радикуліту.
Основні причини: ураження корінців спинного мозку внаслідок остеохондрозу, після травм, тривалого і статичного напруження, нейроінфекції, інтоксикації.
##### Діагностика шийного радикуліту.

* Ураження С1- С4 корінців проявляється болями в потиличній ділянці і біля сосцевидного паростка, які посилюються під час повороту голови.
* При ураженні С5 хворі відчувають болі в шиї, надпліччі, на зовнішній частині плеча. Тут же буде гіперестезія, слабкість і атрофія дельтоподібного м’язу.
* При ураженні корінця С6 турбують болі в шиї та лопатці з поширенням їх по зовнішній частині плеча, слабкість і атрофія двоголового м'язу, гіперестезія в зоні І-го пальця.
* При патології корінця С7 болі виникають в шиї і лопатці, які віддають в задню поверхню плеча і зовнішню поверхню передпліччя, в II – III-і пальці та парестезії в цій зоні.
* При ураженні Т1 корінця болі виникають на внутрішній частині плеча і надпліччя. Болі посилюються при нахилянні голови в сторону й особливо назад.

Частіше на практиці страждають декілька корінців, які втягують в процес вегетативні зони шиї і мають назву симпаторадикулярний синдром. При цьому виникає набряк кисті, змінюється температура і колір шкіри, зменшується пульсація периферичних судин.
Лікування: при больовому синдромі призначають ін’єкції вітамінів групи B, анальгетики , гангліоблокатори, сечогінні, протинабрякові препарати.
##### Фізіотерапевтичне лікування шийного радикуліту.
Завдання фізіотерапії направлене на ліквідацію запалення, подолання болі, усунення набряку. Для цього в гострій стадії використовують: УФО в еритемній дозі, ампліпульс, діодинамік, електрофорез анестетиків, еуфіліну. В підгострій стадії призначають лікувальну гімнастику, ультразвук, ампліпульс, ударно-хвильову терапію. При затиханні больового синдрому використовують електрофорез йоду, лідази, бішофіту, ударно-хвильову терапію, іонофорез, масаж, ЛФК, підводне витягання шийного відділу хребта.

##### Ударно-хвильова терапія.

У Львові в фізіотерапевтичному кабінеті – [Позбавлення від болю]({{< relref "pro-nas.md" >}}) на *вул. Кармалюка, 5/3*. для лікування цервікальної болі успішно поєднують ударно-хвильову терапію з магнітом, ампліпульс-терапією з ЛФК і масажем. Ударно-хвильову терапію проводять паравертебрально по  зонах і по ходу уражених корінців. Ударно-хвильова терапія усуває набряк, блокує больові рецептори, покращує живлення тканин. Тривалість процедури 10 хв. Процедури проводять один раз в п’ять днів. На курс лікування потрібно 7-9 процедур. Процедури проводять у зручний для вас час.

 



