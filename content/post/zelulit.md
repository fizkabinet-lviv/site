+++
date = "2018-05-12T12:00:00-00:00"
title = "Целюліт"
author = "Володимир Клімчук"

+++


#### Целюліт — структурні зміни у підшкірно-жировому шарі шкіри людини, що призводять до порушення мікроциркуляції крові і відтоку лімфи.

 Початок захворювання зв’язаний з аутоінтоксикацією печінкового походження. Це трофічне захворювання, яке викликане інфільтрацією інтерстиціальної тканини в результаті порушення ліпідного і білкового обміну.
 
##### Причини захворювання:

* гормональна перебудова організму (вагітність, менопауза);
* шкідливі звички (нікотин, алкоголь, зловживання лікарськими засобами);
* гіподинамія (сидяча робота, відсутність фізичних навантажень);
* незбалансоване харчування (продукти, насичені консервантами, підсилювачами смаку, велика кількість трансжирів, копчена їжа);
* стрес (під час стресу сповільнюється кровообіг, травлення і ліпідний обіг).

##### Клінічні прояви.

В пошкоджених підшкірних тканинах накопичується велика кількість жиру, води і токсичних сполук. Шкіра потовщується, змінюється колір, виникає горбкуватість. В ділянці живота і нижніх кінцівок (від стегон до гомілок) під шкірою визначаються, болючі при пальпації, тістоподібні ущільнення, затвердіння, по вигляду нагадують апельсинову шкірку. Відмічається збільшення об’єму ураженої кінцівки, біль, важкість і тиснення в нижніх кінцівках.

##### Лікування.
 
Упорядкувати харчування - більше вживати води (чим більше ми п'ємо води, тим менше набрякаємо). Виключити фастфуди, випічку, цукор, вживати більше овочевих салатів і зелені, горіхи. Упорядкувати фізичні навантаження. Ранішня зарядка і вечірня прогулянка зменшать набряк кінцівок. Регулярно використовувати водні процедури (басейн, контрастний душ і холодні обливання).

##### Фізіотерапевтичне лікування.

* Діодинамотерапія на ділянки стегон, живота. Тривалість процедури 11 хвилин, щоденно на курс лікування 20 процедур. 
* Магнітотерапія поздовжньо і поперечно на ділянки, уражені целюлітом. Тривалість процедури 20 хв. На курс лікування 20 процедур. 
* Масаж енергійний, глибокий з розтиранням ущільнених вузликів тривалістю 20 хв через день, на курс 10 процедур. 
* Електрофорезом йоду (лідази, карипаїну, карипазину) на живіт, стегна та інші ділянки. Тривалість процедури 20 хвилин. На курс лікування 20 процедур.

##### Ударно-хвильова терапія - ефективний метод лікування целюліту.

 На організм людини впливають звуковими хвилями інфразвукового діапазону, які вільно проникають через тканини, не пошкоджуючи їх. В результаті дії ударної хвилі збільшується проникливість мембрани жирових клітин, гідролізуються ліпіди, розсмоктується фіброзна тканина, нормалізується кровообіг і відтік лімфи, виводяться токсини, збільшується еластичність шкіри. Зменьшується жировий прошарок, відновлюється природний тургор шкіри. Процедури проводять один раз в п’ять днів на одну ділянку. На курс лікування 7- 8 процедур. Успішне лікування целюліту досягається при поєднанні трьох процедур (діодинамотерапії або електрофорезу, ударно-хвильової терапії, масажу).
 
 Лікування можна пройти у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) 
