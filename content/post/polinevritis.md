+++
date = "2018-08-16T12:00:00-00:00"
title = "Неврити та невралгії,фізіотерапевтичні методи лікування"
author = "Володимир Клімчук"

+++



##### Неврит – ізольоване ураження окремих нервових стовбурів.

##### Причини захворювання. 

Нерв проходить в кістково – зв’язковому, м’язовому каналі. В місцях, де нерв проходить близько до поверхні шкіри, можливе його механічне травмування. Це може бути професійна хронічна, спортивна травма. Загальні причини: атеросклероз, цукровий діабет, вузликовий періартрит, інтоксикації (алкогольна, бензинова, отруєння сульфаніламідами, тощо).

##### Ознаки хвороби і протікання.
 
Ураження основного стовбура нерва приводить до втрати всіх його функцій. Проксимальні ураження нерва супроводжуються частковою втратою функції:

 * неврит ліктьового нерва. Неможливість згинання 4-го і 5-го пальців кисті. Анестезія ліктьової поверхні нижньої частини передпліччя та кисті, а також 4-го і 5-го пальців. Найчастіше нерв затискається в кубітальному каналі біля внутрішнього відростка плечової кістки. 
 *	неврит променевого нерва. Неможливість розгинання в ліктьовому та променево-зап’яcному суглобах. Анестезія задньої поверхні плеча, передпліччя і 1-го пальця. Частіше нерв ушкоджується на плечі, де він спірально огинає плечову кістку.
 *	неврит серединного нерва. Неможливість пронації кисті та згинання перших трьох пальців. Анестезія латеральної поверхні долоні, 1-3-го пальців і латеральної поверхні 4-го пальця. Частіше нерв ушкоджується в зап’ясному каналі («тунельний синдром»).
 *	 неврит стегнового нерва. Неможливе розгинання в колінному суглобі. Випадання колінного рефлексу. Анестезія передньої та медіальної поверхні гомілки.
 *	неврит сідничного нерва. Неможливість згинання в колінному суглобі, параліч ступні. Випадіння Ахіллового рефлексу. Анестезія гомілки (за винятком її медіальної поверхні) та ступні.
 *	неврит великогомілкового нерва. Неможливість згинання  ступнів та пальців. Випадіння Ахіллового рефлексу ( ходьба на пальцях неможлива). Анестезія підошви. Дистальний відділ нерва може затискатися в тарзальному каналі біля внутрішньої кісточки.
 *  неврит малогомілкового нерва. Неможливість тильного згинання ступні (ступня провисає вниз і до середини). Анестезія зовнішньої поверхні гомілки та тилу ступні. 

##### Лікування.
 
Для досягнення успіху потрібно проводити комплексне лікування: медикаментозне (судиннорозширюючі і протинабрякові засоби, вітаміни групи В), масаж, лікувальна фізкультура, [фізіотерапевтичні методи.](https://www.facebook.com/rodovid.center/photos/a.410236529721921/413469469398627/?type=3&__xts__%5B0%5D=68.ARBoI3l0kFBvwlZdeMn0UO_kigN0uACoqsmC2RrN0bNBU6aYvZ2if69Mm7OO_gaPzvt86qMte_nd4GSIN-zyxH1sFog6hF7Y_ccq9z5gc5ybKurMJY0nFRTinwvo0nERzqdNXYg6_eW0eEHW0F9aMHNsuXFrTh8er5jeMk8jta0GlmjSMiJFkqW0RMSwnkzWX_hb2qS8X7nwJN8WDucO1rv0Vmzxx2kExBHZSjmlmO_HhSw0fFveyqfJapHgUCrWz2ScanisYfQiLZiKEoe1bQvdDDda6lA71qwUwzxT3zbJhTC10V2whbR3YoK7fmfX_ISzeLGSe_OZmHeVbsoTHIQ&__tn__=-R)
  Завдання фізіотерапії: покращити кровообіг і живлення тканин в ділянці ураження, підвищити обмін речовин, знеболити, зняти набряк. Для цього застосовують:
  
 *	новокаїн – йод – електрофорез на ділянку нерва щоденно -10 процедур;
 *	електрофорез прозерину на ділянку ураженого нерва, щоденно, на курс 10 процедур.
 *  гальванізацію ураженого нерва, поздовжньо, щоденно, на курс 10 процедур.
 *	ультразвук по ходу нерва, через день, на курс 10 процедур;
 *	ударно-хвильову терапію на уражені м’язи, на сегментарну зону та по ходу нерва, один раз в п’ять днів, на курс 7 -9 процедур.
 *	озокеритові аплікації на кінцівку і відповідний сегмент щоденно 10 процедур.
 *	електростимуляцію нерва і уражених м'язів, тривалість процедури 15 хвилин, щоденно, на курс лікування 10-15 процедур.
 *	масаж м'язів, щоденно, на курс лікування 10 процедур.

 Використання поєднаних методів лікування невритів: ударно-хвильова терапія, електрофорез, електростимуляція проводиться в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) 