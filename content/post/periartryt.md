+++
date = "2017-06-17T12:00:00-00:00"
title = "Лікування періартриту"

+++

Періартрит-поширене захворювання у віці після 50 років. Періартрит - це захворювання суглобової капсули і навколишніх тканин суглоба. Найчастіше страждає плечовий суглоб, що зумовлене його анатомічними і функціональними особливостями. Розрізняють: простий тендиніт, тендобурсит, склерозуючий капсулит, синдром «плече - кисть». При простому тендиніті пасивні рухи в плечовому суглобі можливі в повному об’ємі. Активні рухи болючі при відведенні плеча більше 600.і ротації плеча. При пальпації відмічається болючість в місцях прикріплення уражених сухожилок до плечової кістки.  
Кальцифікуючий тендобурсит виникає при утворенні кальцифікатів в сухожилках м’язів, які викликають реактивне запалення сумок плечового суглобу. Характерні болі в ділянці суглобу зі значним обмеженням активних і пасивних рухів та широкою зоною іррадіації.
Склерозуючий капсулит - це наслідок прогресуючих простого і кальціфікованого тендинітів. Його ознаки - біль і малорухливість в плечовому суглобі.

![about](/images/periartryt.jpg)

Синдром «плече – кисть» має ознаки інших форм плечолопаткового періартриту, ускладнений дифузним болючим набряком кисті.
Причинами виникнення періартриту можуть бути травми, зумовлені професійною діяльністю, перебування в вологих приміщеннях, переохолодження, перенесені вірусні та інфекційні захворювання. Діагноз періартрит поставить лікар за характерними ознаками:  біль в плечовому суглобі при обертанні і відведенні руки доверху або вбік, обмеження обертання руки. При пальпації відмічається болючість на передній і зовнішній частині плеча. При рентгенологічному дослідженні можна спостерігати звуження щілини між відростком лопатки і плечовою кісткою, остеопороз та остеофітоз великого горбика плечової кістки та суглобового відростка лопатки. Лікування періартритів довготривале і наполегливе, комплексне. Перш за все необхідно обмежити навантаження на суглоб, провести іммобілізацію кінцівки ( носіння пов’язки або косинки) на один - два тижні. Призначають анальгетики (анальгін, індометацин, бруфен). При дошкульних болях  для зняття ексудації вводять знеболюючі і глюкокортикїди  в суглоб (підакроміальну або підключичну ділянку). Використовують фізіотерапевтичні методи: електро- і фонофорез гідрокортизону, анальгіну, новокаїну, лідази, йоду. Для знеболення і покращення трофіки: ампліпульс,- ДДС - терапію, лазеротерапію. Добре зарекомендувала в лікуванні періартриту ударно – хвильова терапія. Завдяки цьому методу зменшується біль, розсмоктуються кальцинати, проростають нові мікросудини, покращується живлення суглоба, настає одужання. Сеанси проводимо 1 раз в п’ять днів. На курс лікування 7 процедур.
