+++
date = "2018-02-07T12:00:00-00:00"
title = "Лікування періартриту"
author = "Володимир Клімчук"

+++

##### Фізіотерапевтичні методи лікування періартриту

Періартрит - це захворювання суглобової капсули і навколишніх тканин суглоба, поширене у віці після 50 років. Найчастіше уражається плечовий суглоб, що зумовлено його анатомічними і функціональними особливостями.

##### Клініка періартритів.
 
Розрізняють: простий тендиніт, тендобурсит, склерозуючий капсуліт, синдром «плече - кисть». При простому тендиніті пасивні рухи в плечовому суглобі можливі в повному об’ємі. Активні рухи болючі при відведенні плеча понад 60 градусів і його ротації. При пальпації відмічається болючість в місцях прикріплення уражених сухожилків до плечової кістки. Кальцифікуючий тендобурсит виникає при утворенні кальцифікатів в сухожилках м’язів. Як наслідок - виникає реактивне запалення сумок плечового суглоба. Характерними є болі в ділянці суглоба зі значним обмеженням активних і пасивних рухів та широкою зоною іррадіації. Склерозуючий капсуліт - це наслідок простого і кальцифікованого тендинітів, що прогресує. Його ознаки - біль і обмеженість рухів у плечовому суглобі. Синдром «плече – кисть» має ознаки плечолопаткового періартриту, ускладненого дифузним болючим набряком кисті. Причинами виникнення періартриту можуть бути травми, зокрема - зумовлені професійною діяльністю, перебування у вологих приміщеннях, переохолодження, перенесені вірусні та інфекційні захворювання. Діагноз періартриту поставить лікар за характерними ознаками: біль в плечовому суглобі при обертанні і відведенні руки доверху або вбік, обмеження обертання руки. При пальпації відмічається болючість на передній і зовнішній частині плеча. При рентгенологічному дослідженні можна спостерігати звуження щілини між відростком лопатки і плечовою кісткою, остеопороз великого горбика плечової кістки та суглобового відростка лопатки.

##### Лікування періартритів.

Лікування періартритів довготривале, наполегливе і комплексне. Перш за все необхідно обмежити навантаження на суглоб, провести іммобілізацію кінцівки (носіння пов’язки або косинки) на один - два тижні. Призначають анальгетики. При дошкульних болях для зняття ексудації вводять аналгетики і глюкокортикоїди в суглоб. Використовують фізіотерапевтичні методи: електро - і фонофорез гідрокортизону, анальгіну, новокаїну, лідази, йоду. Для знеболення і покращення трофіки: амліпульс - ДДС - терапію, лазеротерапія.

##### Ударно–хвильова терапія періартриту.

Добре зарекомендувала себе в лікуванні періартриту ударно–хвильова терапія. Завдяки цьому методу зменшується біль, розсмоктуються кальцинати, проростають нові мікросудини, покращується живлення суглоба, прискорюється одужання.  Сеанси проводяться 1 раз в п’ять днів. На курс лікування 7 процедур.
 
![about](/images/periartryt.jpg)

Лікування проводимо у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}})

