+++
date = "2019-02-21T12:00:00-00:00"
title = "Ударно-хвильова терапія"
author = "Володимир Клімчук"

+++


#### Ударно-хвильова терапія, протипоказання.

Вперше ударно-хвильову терапію почали використовувати в 1990-х роках в німецьких клініках. Німецькі травматологи з метою швидшого зростання кісток вирішили стимулювати їх ріст пневматичними ударами. Результат був позитивний. Цю ідею перейняли інші європейські клінічні центри.
Методики і показання з роками вдосконалювались, створювались для цієї процедури спеціальні апарати. На сьогодні-це керовані, оснащені програмами, потужні прилади.
Дія цієї методики базується на впливі акустичних хвиль низької частоти (25 герц і менше) та високої інтенсивності 1-5 бар на кВ/см. на різні тканини організму. 

Акустичні хвилі із заданою частотою викликають механічне напруження в зоні контакту і, як більярдні кульки, прямують до вогнища ураження, руйнують патологічні утворення, розпушують фіброзні нашарування і кальцієві відкладення. Таким чином сприяють оновленню і проростанню нових капілярів, покращують місцевий кровообіг, активують захист організму на клітинному рівні.

Результат цієї дії: усунення звапнення в м’язах, розсмоктування патологічних фрагментів, проростання нових судин для живлення в проблемну ділянку, зменшення больового синдрому, відновлення функції тканин і органів.

##### Показання для ударно-хвильової терапії.

* Травматологія: уповільнена консолідація переломів (псевдоартроз), п’яткова шпора, плече-лопатковий періартрит, деформуючий остеоартроз суглобів, епікондиліти, тендовагініти.
* Неврологія: шийний, грудний, поперековий радикуліти, люмбалгія, спастичність кінцівок після інсульту, неврити.
* Урологія: простатит, еректильна дисфункція судинного ґенезу, хвороба Пейроні.
* Дерматологія: келоїдні рубці шкіри, трофічні виразки, целюліт.
* Терапія: дискінезії травного тракту та інші.

##### Протипоказання для ударно-хвильової терапії.
 
* Вік до 18 років і після 90,
* гострі інфекційні захворювання, 
* онкологічні утвори в зоні дії,
* порушення згортання крові, тромбофлебіт, ламкість судин,
* цукровий діабет,
* ендопротези в зоні дії,
* психічні хвороби,
* вагітність і період лактації.

  Лікування можна пройти у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) 