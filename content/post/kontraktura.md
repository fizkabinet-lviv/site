+++
date = "2018-03-04T12:00:00-00:00"
title = "Контрактура Дюпюїтрена"
author = "Володимир Клімчук"

+++

   
Фіброматоз долоні або контрактура Дюпюїтрена - це зведення пальців кисті в результаті рубцевого переродження апоневрозу долоні. 

##### Діагностика контрактури 

Найбільш вірогідна причина – травма долоні. Розрізняють 3 стадії хвороби. На ранньому етапі розвитку захворювання на долоні виникає ущільнення сухожилків згиначів IV-V-го пальців, яке болюче при пальпації та заважає хворому згинати пальці. З часом хвороба прогресує. Ущільнення поширюється на глибокі шари шкіри, яка зморщується і зростає зі зміненим апоневрозом. Поступово розвивається щільна фіброзна тканина, формуються щільні рубці, які стягують сухожилля. При перших ознаках хвороби звертайтеся до фахівця. Народні методи при цій патології неефективні. 

##### Консервативне лікування контрактури.

Місцево використовують гель Ферменкол. На ніч одягається фіксуюча лонгета.
В ранніх стадіях хвороби найбільш актуальне фізіотерапевтичне лікування.
Завдання фізіотерапії направлене на покращення кровообігу і живлення тканин долоні, затримку розвитку фіброзно-рубцевого процесу, відновлення функціональної здатності пальців кисті. 

##### [Фізіотерапевтичні](https://www.facebook.com/rodovid.center/photos/a.410236529721921/413469469398627/?type=3&__xts__%5B0%5D=68.ARAnAy5rVV2zMxwjYridYNFCpPKCa-SL-Wyhp48uvr37o-fVC-RSdSWNddjiD_PSMvjPmsKqmNSvfN5uSxy08nKp6bLZrKiZBSZnIcX45x_LKPBAB1Bj2VEMQjRFl83NXOXvOR6WoSdyvz7EgUtWW_8C7AREE-0nqGv_k7lownwm7KvLlFpklXycqr5FgQIzsl26jHwj0sF4xQXvHiuyraA6lqo2w3Pzi9Iweb-NjNYpMYZ9MS4Ag0JRyTFMjiTwNLRy9e5IjyvBrpyncAI0AsjKsoBggXHSwJxR5Mb3iy78Mx_ENOohvMGUi2bK0ZyeeSMsylnfS2Opt38tlHlgyoE&__tn__=-R) методи лікування: 

* Діодинамотерапія на ділянку апоневрозу - струм модульований довгими періодами, тривалість процедури 12-15 хв, щоденно. Проводять 1-2 курси по 15 процедур.
* Імпульсне магнітне поле на ділянку кисті. Індукція до 20 мТл, тривалість процедури 20-30 хв. Щоденно. На курс лікування від 15 до 30 процедур.
* Електрофорез йоду (лідази) на долоню, тривалість процедури 20 хв. Щоденно. На курс лікування до 20 процедур, два курси на рік.
* Ультразвук на долоню, тривалість процедури 10 хв. Щоденно. На курс лікування 10-12 процедур.
* Ударно-хвильова терапія, тривалість процедури 8-10 хв. Один раз в п’ять днів. На курс лікування 9 процедур. Ударно-хвильова терапія стимулює процеси мікроциркуляції, покращує стан нервово - м’язового апарату, стимулює місцеві обмінні процеси, затримує розвиток фіброзної тканини.

Ударно-хвильову терапію застосовують місцево на долоню та на рефлексогенну зону C5–Т2 (паравертебрально). Поєднують процедури ударно-хвильової терапії з діодинамотерапією, електрофорезом, магнітотерапією.

##### Протипоказання.

Протипоказання до лікування ударно-хвильової терапії та електротерапії: злоякісні захворювання, кровоточивість, лихоманка, артеріальна гіпертензія III стадії, вживлений кардіостимулятор. 

В III-й  стадії контрактури рекомендується оперативне лікування. Після хірургічного лікування рекомендуються перераховані фізіотерапевтичні процедури.
 

Лікування можна пройти у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) 






























