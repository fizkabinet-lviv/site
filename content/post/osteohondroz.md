+++
date = "2018-03-15T12:00:00-00:00"
title = "Остеохондроз"
author = "Володимир Клімчук"

+++

Остеохондроз – хронічне дистрофічне захворювання, яке уражує міжхребцеві з’єднання. Його можна розглядати, як один із клінічних варіантів деформувального остеартрозу.

#### Розвиток остеохондрозу.

Патологічний процес починається в міжхребцевих дисках від недостатнього живлення. Дистрофія диску приводить до зменшення віддалі між хребцями. Виникає компресія нервових корінців, яка супроводжується болями. Нестабільність міжхребцевих сегментів супроводжується мікротравматизацією, запаленням і зменшенням трофіки в епідуральній клітковині, спинномозковій оболонці та в самому нервовому корінці. Дистрофія фіброзної капсули диску приводить до розвитку кили диску, руйнування пульпи, випадіння окремих її сегментів з важкими наслідками. Поряд з цими змінами виникають кісткові розростання, звапнення зв'язок міжхребцевих сегментів, утворення субхондрального склерозу та спондиліту.
 
#### Причини.

* професійна діяльність, шкідливі умови праці, 
* різкі надмірні, нерегулярні фізичні навантаження, 
* плоскостопість, клишоногість, 
* х–подібна деформація ніг, 
* вальгусна деформація пальців ступні.
* надлишкова вага

При плоскостопості відбувається зниження висоти склепінь, через що зменшуються її амортизаційні властивості і зростає травмування суглобів та хребта. З метою усунення нерівномірного навантаження на хребет і суглоби застосовують ортопедичні устілки. Пружна основа ортопедичних устілок дозволяє відновити амортизаційні властивості стопи, відновлюється правильне положення ніг та зменшується навантаження на хребет.

#### Лікування.

Лікування деформувального остеартрозу комплексне. Це медикаментозна загальнотонізуюча та симптоматична терапія, фізіотерапевтичні фактори, лікувальна фізкультура, заняття з реабілітологом, водні процедури, масаж, використання ортопедичних устілок.
 
Основне завдання фізіотерапії в підгострий період: усунути біль, зменшити запалення, набряк, покращити живлення тканин, ліквідувати церебральні та радикулярні симптоми. Для цього застосовують: 

* Електрофорез йоду, новокаїну, анальгіну, карипаїну на шийний або поперековий відділи хребта. На курс лікування 10 процедур. 
* Імпульсні струми низької частоти - амліпульс, діодинамік. Електроди розташовуємо паравертебрально на шийний, грудний і поперековий відділи хребта. Тривалість процедури 10 хвилин. На курс 7 -8 процедур. 
* Низькочастотне магнітне поле використовується для усунення болі і ліквідації нейродистрофічних процесів. Тривалість процедури 20 хвилин. На курс лікування 20 процедур. 
* Ударно-хвильова терапія стимулює живлення тканин і кровообіг, усуває рефлекторне напруження і спазм м'язів. Це один із найбільш ефективних методів лікування при остеохондрозі. Тривалість процедури 10-15 хвилин. Проводять через 3-5 днів. На курс лікування 9-11 процедур.
 В фізіотерапевтичному кабінеті по вул., Наукова 12а -[Позбавлення від болю]({{< relref "pro-nas.md" >}}) успішно використовують поєднання фізичних методів лікування остеохондрозу. 
