+++
date = "2018-09-27T12:00:00-00:00"
title = "Епіконділіт, тендовагініт"
author = "Володимир Клімчук"

+++
 

#### Епіконділіт.

Епіконділіт (періартрит) ліктьового суглоба - це запальний процес в ділянці прикріплення м'язів до внутрішнього горбика плечової кістки.

##### Причини.

 Перевантаження м'язів - пронаторів і згиначів кисті при спортивних навантаженнях або професійна діяльність, яка супроводжується багаторазовим згинанням передпліччя і кисті. Внаслідок цього формуються фібропластичні зміни колагену локального запалення. Постійна травма приводить до надриву м'язів і сухожилків, надалі до дегенеративних змін горбика плечової кістки. Частіше страждає домінантний суглоб у чоловіків у віці від 30 до 50 років.
##### Ознаки. 

Хворих турбують болі, які посилюються при активних рухах (розгинання і супінація передпліччя, при захваті предметів рукою). Біль може поширюватися на сусідні ділянки до пальців кисті та плеча. Пасивні рухи, як правило, не болючі. Об’єктивних змін, крім болючості при пальпації в ділянці зовнішнього горбика плечової кістки, не спостерігається. При рентгенологічному обстеженні може бути слабка локальна періостальна реакція або оссифікація. Для підтвердження діагнозу проводять МРТ, УЗД.

#### Тендовагініт 

Періартрит променевозап'ясного суглобу характеризується болями в ділянці шиловидного відростка променевої кістки. Виникає захворювання від перенапруження довгого супінатора передпліччя. Під час огляду виявляється локальна болючість, інколи припухлість. При рентгенологічному обстеженні може спостерігатися звапнення в ділянці прикріплення сухожилку до шиловидного відростку.

##### Лікування. 

Завдання фізіотерапії: надати протизапальну, трофічну, протибольову та розсмоктуючу дію, прискорити відновлення функції суглобу. Поряд з тимчасовою іммобілізацією лонгетою призначається:

 * діодинамотерапія на ділянку відростка плечової кістки. Струм модульований короткими та довгими періодами по 6 хвилин. Щоденно або через день. На курс лікування 8 процедур.
 * мікрохвильова терапія або електричне поле УВЧ поперечно на ліктьовий або карпальний суглоб. Тривалість процедури 10 хвилин. На курс лікування 10 процедур.
 * новокаїн – йод – електрофорез на ділянку суглобу синусоїдальним випрямленим струмом 20 хвилин, щоденно. На курс лікування 15 процедур.
 * магнітотерапія на ділянку плечового суглоба поперечно, магнітна індукція 20 мТл, тривалість процедури 20 хвилин. Щоденно, на курс лікування 15 процедур.
 * ударно - хвильова терапія на ділянку суглобу, передпліччя.
 
 Ударні хвилі сприяють відновленню травматизованих тканин, покращують кровообіг і обмін речовин, укріплюють сполучну тканину і відновлюють структуру зв'язок. Позитивний результат наступає через дві, три процедури. Зменшується біль, набряк, збільшується переносимість фізичних навантажень. Але під час процедур УХТ необхідно уникати фізичного навантаження на хвору кінцівку. У Львові в клініці «Істина» використовують комплекс фізіотерапевтичних процедур: електрофорез протибольових препаратів в поєднанні з ударно – хвильовою терапією.
 