+++
date = "2019-03-19T12:00:00-00:00"
title = "Електростимуляція після поранення"
author = "Володимир Клімчук"

+++

#### Лікування невриту малогомілкового нерва

Військовослужбовець ЗСУ, молодший сержант контрактної служби 1981 року народження виконував військовий обов’язок в зоні АТО (Красногорівка). Під час чергового виконання завдання втратив пильність, не помітив свіжої мінної розтяжки на звичному маршруті. Отримав поранення на протипіхотній міні.
Діагноз: Постравматична (вогнепальна) невропатія правого малогомілкового нерва з розвитком вираженого парезу розгиначів правої ступні. Контрактура гомілковоступневого суглобу внаслідок ушивання ахілового сухожилля. Скарги на відсутність чуття в пальцях правої ступні, відсутність рухів в пальцях і правому гомілковоступневому суглобі, набряк нижньої кінцівки.
При огляді хворого на нижніх кінцівках множинні сліди осколкових поранень, рубці після ушивання ран. Проведено рентгенологічне обстеження правого гомілковоступневого суглобу: в м’яких тканинах задньої поверхні гомілки спостерігаються множинні дрібні металеві уламки та великий уламок в проекції п’яткової кістки.
Проводилось лікування у військовому госпіталі: режим, дієта, лікувальна фізкультура, кінезотерапія, яка не привела до позитивних результатів. Хворий звернувся в медичний центр [«Родовід»]( https://www.facebook.com/rodovid.center/photos/a.410236529721921/426328141446093/?type=3&__xts__%5B0%5D=68.ARDKxSXJk-HmdPacUtkWNUlM_-DHBP2KhGVIo9anVFyMXCvD8gndtQVl0O3S8ieb1fOJerpbg-UxTpl6hHx8x2fs4CWjg1kY9x0S090sQk8hEhW2Vu19nXhuXFd--sU40IozRncw3fIdbxMZjzjT0YQEDs0JdYEP-wWM5lD4RwlxHby5mSeqvLhAdtD31aY70M05trav9k7ZSOTPjFs1Dtm2v5l1_LRMv3fwqToyZ3e2Z4YwADmvRzOYIMdenQCRhQK5Aoj8eoG_NscDq61NMBx_fQOZ_X7yUP4UkCo9sHdVSKuVvVp1Zjd8Cz8Y4yTlYfNx_Vt--otTMdykOSY1TdU&__tn__=-R) до лікаря- фізіотерапевта. Після огляду було призначене комплексне фізіотерапевтичне лікування:

* електрофорез йоду на нижню кінцівку з метою ліквідації набряку. Після п’ятої процедури набряк зменшився;

* магнітотерапію на гомілковоступневий суглоб з метою покращення кровообігу;

* електростимуляція правого малогомілкового нерва для відновлення його функції.

Після шостої процедури появилось тепло і чуття в пальцях. Згодом, в процесі лікування, повністю відновилась чутливість пальців ступні, появились активні рухи в пальцях. Хворий пересувався без сторонньої допомоги. Курс лікування тривав 14 днів. На час виписки турбують періодичні болі в п’ятковій ділянці при тривалій ходьбі із - за металевого уламка. В результаті комплексного лікування поранений отримав спеціалізовану медичну допомогу.

###### Електростимуляція є дієвим і альтернативним методом лікування захворювань і травм периферичних нервів.

Звертайтесь на здоров'я. Ми **цілодобово на зв'язку: тел. [(098)86-84-060](tel:0988684060)**
