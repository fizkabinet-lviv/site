+++
date = "2019-05-25T12:00:00-00:00"
title = "Періартрити, лікування"
author = "Володимир Клімчук"

+++

#### Сучасний метод консервативного лікування періартритів.

##### Періартрит - це захворювання суглобової капсули і навколишніх тканин суглоба без ознак артриту.

Виникає періартрит в результаті дегенерації тканин хряща від порушення кровопостачання з послідуючим розвитком реактивного запалення. Причинами виникнення таких змін можуть бути хронічні або професійні травми. Періартритом можуть уражатися різні суглоби. Розрізняють: плече-лопатковий періартрит; періартрит ліктьового суглобу; періартрит променево-зап’ясного суглобу; періартрит кульшового суглобу; періартрит колінного суглобу. 

![cуглоб](/images/suhlob.jpg)

Ознаки всіх періартритів подібні: болі в ділянці суглобу, які посилюються при активних рухах, болючість при пальпації в місці прикріплення сухожилка до кістки, можлива місцева припухлість. Найчастіше зустрічається плече-лопатковий періартрит. За останні 20 років періартрит спостерігається в молодому (спортсмени) і в середньому віці. В медичний центр «Родовід» звернулася пацієнтка у віці 41 рік зі скаргами на пекучі болі в правому плечовому суглобі і  також в кисті.  Болі посилювалися при піднятті і відведенні кінцівки догори і в сторони, а також при спробі завести руку за спину. Під час огляду спостерігалася гіпотрофія м'язів і їх рихлість, зменшення чутливості по корінцевому типу в правій кінцівці. При рентгенологічному дослідженні змін в кістках не виявлено. Аналізи крові, сечі в межах норми. Встановлений діагноз: плече-лопатковий періартрит. Страждає протягом останніх трьох років. Зверталася до травматолога. Приймала новокаїнові  блокади, ін’єкції гідрокортизону в плечовий суглоб, знеболюючі і протизапальні засоби. Позитивний ефект від лікування був короткочасний. Пацієнтці запропоноване комплексне фізіотерапевтичне лікування.

##### Проведено лікування:

* біфорез новокаїну і гідрокортизону сукцинату на ділянку плечового суглобу поперечно, розмір прокладок 200 см², тривалість процедури 25 хвилин, на курс лікування 5 процедур, через день;

* ударно-хвильову терапію на шийно-грудний відділ хребта та на правий плечовий суглоб. Процедури проводилися один раз в п’ять днів, на курс лікування сім процедур;  
        
* лікувальні вправи по щадній методиці. 

На четвертий сеанс лікування пацієнтка відчула значне покращення: болі припинилися,  об’єм рухів збільшився. В кінці курсу лікування наступило одужання.
Знаходиться під диспансерним спостереженням. Протягом шести місяців ознаки хвороби відсутні. Висновок: поєднання фізіотерапевтичних методів лікування з лікувальною фізкультурою дає швидкий і стійкий ефект.
Бережіть своє здоров’я, вчасно звертайтеся до спеціаліста.

Ми **цілодобово на зв'язку: тел. [(098)86-84-060](tel:0988684060)**

