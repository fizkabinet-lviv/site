+++
date = "2018-02-11T12:00:00-00:00"
title = "Псоріаз"
author = "Володимир Клімчук"

+++

#### Фізіотерапевтичне лікування псоріазу.

Псоріаз – одне з найбільш розповсюджених хронічних захворювань шкіри. Серед причин виникнення цієї хвороби - дисфункція нервової системи, стреси, ендокринопатії і порушення обмінних процесів. Визначальну роль відіграють також імунні порушення і генетичні фактори.
 
##### Ознаки псоріазу.

Клінічно розрізняють три стадії псоріазу: прогресивну, стаціонарну і регресивну. Ознаки: найчастіше на розгинальних поверхнях кінцівок, тулубу, волосистої частини голови виникає мономорфне епідермальне, подібне на папули, висипання. Папули рожево - червонястого кольору, вкриті білими лусочками. При їх подряпуванні спостерігається тріада симптомів: стеаринові плями, термінальні плівки і кров’яна роса. Важкі прояви псоріазу – еритродермія і артропатичний псоріаз. При еритродермії страждає майже вся шкіра, яка набуває червоного кольору, стає натягнутою, грубою, вкритою лусочками. При артопатичному псоріазі страждають суглоби: міжфалангові, колінні, гомілковоступневі, міжхребцеві. Хворі скаржаться на біль, припухлість, обмеження рухливості, настає деформація суглобів.

##### Лікування.

Терапія псоріазу має бути індивідуальним і комплексним із врахуванням стадії протікання і сезонності. З лікарських засобів застосовують антигістамінні, седативні, вітамінні препарати, глюкокортикоїди, пірогени. В комплексі лікування застосовують і фізіотерапію.

##### Фізіотерапевтичні методи лікування.

Завдання фізіотерапії - нормалізувати стан нервової системи, покращити кровообіг і обмін речовин у тканинах, усунути свербіж, сприяти розсмоктуванню лусочок. Для нормалізації нервової системи рекомендується електрофорез димедролу інтраназально, електрофорез брому. Тривалість процедури 20 – 30 хвилин, на курс лікування 10 - 15 процедур. При зимовій формі захворювання використовують ультрафіолетове опромінення: загальне - по прискореній схемі - 12 процедур, місцеве - в еритемних зонах полями по три тури на одне поле. Хороші результати проти свербежу дає дарсонвалізація. При важких формах використовують гіпербаричну оксигенацію (барокамера).  Важливим етапом лікування псоріазу є курорти. Хворі, у яких хвороба загострюється в літній період, лікуються на курорті взимку. При загостренні хвороби взимку лікуються влітку.

##### Ударно – хвильова терапія псоріазу.

У Львові в фізіотерапевтичному кабінеті по вул. Кармалюка 5/ 3 лікування псоріазу проводять за допомогою ударно – хвильової терапії Суть методу полягає в тому, що ударні акустичні хвилі заданої інфразвукової частоти, впливають на хворі тканини шкіри, руйнують структуру бляшок, які викликають свербіж, в десятки збільшують мікроциркуляцію крові в дрібних судинах, завдяки тканини починають знову «глибоко дихати». Ударні акустичні хвилі, проникаючи в шкіру відновлюють природний молодий обмін речовин, запускають процеси відновлення і оновлення клітин, покращують метаболічні процеси в шкірі. Ударно – хвильовою терапією впливають на ділянку ураження протягом 3 -5 хвилин. При множинних ураженнях додатково діють на відповідні сегментарні зони. Як контактне середовище використовують бішофіт, рослинну олію. Курс лікування - 7 - 9 процедур. Додатково хворим призначається лазеротерапія.
