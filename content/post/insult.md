+++
date = "2018-10-06T12:00:00-00:00"
title = "Фізіотерапія інсультів."
author = "Володимир Клімчук"

+++
 

Інсульт – гостре порушення кровообігу  мозку.

##### Причини.

 Церебральний атеросклероз, гіпертонічна хвороба, ревматизм, цукровий діабет, вроджені аномалії судин головного мозку, інфаркт міокарду, ожиріння.

##### Ознаки.
 
В залежності від характеру ураження судин головного мозку інсульти поділяються на п’ять груп:

 * перехідні порушення кровообігу  мозку;
 * неемболічний інфаркт мозку;
 * емболічний інфаркт мозку;
 * крововилив в мозок;
 * крововилив в оболонки мозку. 

Найчастіше розвивається тромбоз мозкових і магістральних судин головного мозку. Тромбоз і тривалий ангіоспазм судин приводить до ішемічного відмирання клітин мозку в зоні ураженої судини, що супроводжується парезами і паралічами.

##### Фізіотерапевтичне лікування.

 Фізіотерапію застосовують при ішемічному інсульті в кінці першого тижня, а при геморагічному – через дві неділі після інсульту (при нормальному артеріальному тиску та вираженій декомпенсації серцево – судинної та дихальної систем). Завдання фізіотерапії: профілактика ускладнень, прискорення розсмоктування крововиливу, покращення кровообігу і живлення мозку, швидке відновлення рухів, зменшення збудливості шийного симпатичного апарату. Поряд з лікуванням основного судинного захворювання призначається:
 
 *	лікувальну гімнастику, масаж кінцівок з кінця першої неділі після захворювання; 
 *	прозерин – електрофорез на ділянку уражених кінцівок, чергувати з дібазолом для покращення збудливості в синапсах периферичної нервової системи.
 *	діадинамотерапію (ампліпульс – терапію) на ділянку уражених суглобів.
 *	кальцій – електрофорез на комірцеву ділянку для зменшення проникливості судинних стінок.
 *	через 30–45 днів - йод–електрофорез трансорбітально, через день, на курс лікування 20 процедур.  
 
Процедури в ранній період сприяють відновленню працездатності вцілівших елементів нервової тканини, подоланню спастичності кінцівок. 
Спастичність – це стійке підвищення м’язового тонусу з повною або частковою втратою рухових функцій кінцівок. Причина спастичності - втрата анатомічних та  фізіологічних зв’язків головного і спинного мозку внаслідок інсульту. Порушені нервові зв’язки між головним і спинним мозком розгальмовують спинний мозок. Як наслідок, виникає спастичне напруження м’язів-згиначів.  Для подолання спастичності ми використовуємо:

 * комплекс фізіотерапевтичних вправ, масаж.
 * перемінне магнітне поле бітемпорально, паравертебрально, на шийні симпатичні вузли, на згиначі передпліч, кисті, розгиначі гомілки і ступні. Перемінне магнітне поле зменшує м’язовий тонус спастичних кінцівок, збільшує рухову активність за рахунок активації нервових елементів кори головного мозку, активізує втрачену провідність в стовбурі головного мозку.
 * eлектростимуляція паралізованих м'язів за допомогою синосуїдальних модульованих струмів. Електростимуляція проводиться з метою розблокування втрачених зв’язків (кора – кінцівка).
 * ударно –хвильова терапія. Покращує кровообіг в зоні дії , зменшує прогресування артрозів, попереджує утворення м’язових контрактур, подразнює рецептори чутливих нервових волокон, що приводить до активізації рефлекторних механізмів , які зменшують м’язовий тонус.
 
Лікування можна пройти у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) .



  
 



