+++
date = "2018-02-11T12:00:00-00:00"
title = "Біль в попереку "

+++

 Болі в попереку (попереково – крижовий радикуліт).
Радикуліт – захворювання периферичної нервової системи, в основі якого лежить ураження нервових корінців. Виникає частіше при остеохондроз, рідше, як наслідок нейроінфекції, грипу, бруцельозу, запальних процесів навколишніх тканин. Остеохондроз – дистрофічний процес, який виникає в результаті порушення нейрофізіологічних, нейроендокринних процесів старіння, внаслідок зношування хребта під впливом травм. Частіше уражується поперековий відділ хребта. В між хребцевому диску висихає пульпозне ядро і тріскає фіброзне кільце. Пульпозна тканина при цьому переміщається, вклинюється в тріщини кільця, втрачаючи своє центральне місце. Остеохондроз розвивається повільно. Доказаний чіткий взаємозв’язок між  дистрофічними дегеративними змінами в хребті і рівнем його кровопостачання. Із розвитком атеросклерозу в черевній аорті зменшується площа просвіту поперекової і серединної артерій хребта, що приводить до збільшення  дегенерації диску. Провокуючими факторами в розвитку захворювання є підняття вантажів, падіння, вимушене незручне положення, різкі ривкові рухи. 
Ознаки радикуліту. 1) люмбаго (гострі болі в попереку); 2) люмбалгія (підгострі болі в попереку, тривалі, з періодичними загостреннями; 3) люмбагоішалгії ( болі в попереку і по задній поверхні ноги; 4) попереково – крижовий  радикуліт (болі в попереку і в нозі, які відповідають зоні уражених корінців); 5) радикулоішемії, радикуломієлоішемії. Виділяють чотири стадії хвороби. Гостра стадія – різко виражений больовий синдром, хворий не працездатний , обслуговувати себе не може, рухи в поперековому відділі хребта обмежені, виражені вегетативні реакції. Підгостра стадія – больовий синдром зберігається, не працездатний, хворий обмежений в самообслуговуванні. Неповна ремісія – хворого турбують постійні болі в попереку і в ногах, які посилюються при активних і пасивних рухах, обмежена рухливість хребта. Стадія ремісії – працездатність не страждає, симптом Ласега слабо виражений, біль відсутня.
Лікування радикулітів. Лікар підбирає комплекс лікувальних засобів для кожного хворого. Сюди входять медикаментозні, ортопедичні, фізіотерапевтичні засоби, хірургічне втручання, курортне лікування. Із медикаментозних засобів застосовують вітаміни групи В, анальгетики, сечогінні, судиннорозшируючі. Широко застосовуються фізіотерапевтичні методи. При люмбоішалгії призначають діадинамічні, синусоїдальні струми, ультразвук, лазеротерапію. Під впливом лазера виникає розширення судин мікроциркуляторного русла, нормалізується локальний кровотік, що приводить до дегідратації вогнища запалення. В підгострому періоді використовують електрофорез і ДДС – форез новокаїну, сульфату магнію, димедролу. В стадії неповної ремісії призначають ампліпульстерапію (глибина модуляції 100% , частота 30 Гц.), ультразвук, ударно - хвильову терапію. Ударно – хвильова терапія і ультразвук мають протизапальну, розсмоктуючу, знеболючу, протинабрякову дію. Застосування ударно – хвильової терапії зумовлене стимулюючим впливом на регенеративні процеси не тільки на пошкоджений диск, але і на уражений нерв, швидкість проведення збудження по ньому. На курс лікування потрібно 7 -9 процедур. Процедури проводять через 5 днів, Тривалість 10 хвилин. В санаторіях проводять лікування сульфідними, хлорид ними ваннами, лікувальну фізкультуру, продовжують фізіотерапевтичні процедури. 
Володимир Клімчук

