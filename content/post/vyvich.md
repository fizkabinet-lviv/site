+++
date = "2018-03-02T12:00:00-00:00"
title = " Вивих плеча звичний"
author = "Володимир Клімчук"

+++

Вивих - це повне зміщення суглобових поверхонь кісток за межі фізіологічної норми. При цьому завжди порушується цілісність суглобової сумки. Розрізняють травматичні, звичні, патологічні та вроджені вивихи. 

##### Ознаки та протікання звичного вивиху.

 Біль в плечовому суглобі, неможливість рухів. Звичний вивих виникає в результаті:
 
* коли вивих не вправляється на протязі 2-х годин і не професійно лікується; 
* від недостатнього знеболення під час вправляння першого вивиху і застосування грубих маніпуляцій, які перерозтягнули капсулу і зв’язки суглобу;
* недостатня або неправильна іммобілізація суглобу; 
* внаслідок передчасного фізичного навантаження після вивиху. 

Безпосередньою причиною патології рахується дефект суглобової губи, яка знаходиться по краю ложа суглобу і утримує головку плечової кістки на звичному місці. Лікування звичного вивиху плеча: тривале консервативне (фізіотерапія, лікувальна фізкультура) і оперативне. 
 
##### [Фізіотерапевтичне лікування](https://www.facebook.com/rodovid.center/photos/a.410236529721921/413469469398627/?type=3&__xts__%5B0%5D=68.ARBoI3l0kFBvwlZdeMn0UO_kigN0uACoqsmC2RrN0bNBU6aYvZ2if69Mm7OO_gaPzvt86qMte_nd4GSIN-zyxH1sFog6hF7Y_ccq9z5gc5ybKurMJY0nFRTinwvo0nERzqdNXYg6_eW0eEHW0F9aMHNsuXFrTh8er5jeMk8jta0GlmjSMiJFkqW0RMSwnkzWX_hb2qS8X7nwJN8WDucO1rv0Vmzxx2kExBHZSjmlmO_HhSw0fFveyqfJapHgUCrWz2ScanisYfQiLZiKEoe1bQvdDDda6lA71qwUwzxT3zbJhTC10V2whbR3YoK7fmfX_ISzeLGSe_OZmHeVbsoTHIQ&__tn__=-R) вивиху. 

Завдання фізіотерапії: покращити живлення тканин, укріпити м'язи, суглобову сумку і зв’язковий апарат. Для цього призначається тепло (озокерит, парафін, електричне поле, УВЧ), постійний імпульсний електричний струм (діодинамік, ампліпульс, електростимуляція), перемінне магнітне поле, червоний лазер, лікувальна гімнастика і масаж. 
Ми пропонуємо хворим комплекс лікувальних факторів при звичному вивиху плеча: ампліпульс-стимуляцію, ударно-хвильову терапію, лікувальну фізкультуру і масаж. 

##### Електростимуляція. 

При ослаблених м'язах проводимо електростимуляцію плечового пояса. Для електростимуляції використовується синусоїдальний модульований струм з частотою 30-100 Гц, глибина модуляції 50-150%. Режим роботи випрямлений. Рід роботи II-й і V-й. Тривалість процедури 15 хв. Процедури проводять щодня або через день. На курс лікування 15-20 процедур. В процесі лікування проводиться комбінація електростимуляції з діодинамічними струмами і перемінним магнітним полем. 

##### Ударно-хвильова терапія звичного вивиху .
 
Акустична хвиля з заданою частотою проникає на глибину 6 см, викликає механічне напруження в зоні контакту, руйнує патологічні утворення навколо суглобу, розпушує фіброзні вогнища і кальцієві відкладення. Результат цієї дії: розсмоктування патологічних фрагментів, проростання нових судин в суглобову сумку і хрящ, зменшення больового синдрому, відновлення функції. Ударно-хвильову терапію призначають один раз в п’ять днів. Тривалість процедури 7-10 хв. На курс лікування 7-11 процедур. 

Звертайтесь на здоров'я. Ми **цілодобово на зв'язку: тел. [(098)86-84-060](tel:0988684060)**

