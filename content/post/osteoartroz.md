+++
date = "2018-05-14T12:00:00-00:00"
title = "Лікування остеоартрозу"
author = "Володимир Клімчук"

+++

##### Деформувальний остеоартроз, лікування ударно - хвильовою терапією.

**Деформувальний остеоартроз – це незапальне захворювання суглобів, в основі якого лежить первинна дегенерація і деструкція суглобового хряща з наступною проліферацією кісткової тканини.**

 Проліферація кісткової тканини, утворюючи чисельні остеофіти, змінює конфігурацію суглобових поверхонь, що приводить до деформації суглобів. Мілкі фрагменти хряща проникають в синовіальну оболонку і в порожнину суглобу, викликають синовіт. Дегенерація суглобового хряща розвивається при зменшенні його основної речовини - глікозаміногліканів. Як наслідок, зменшується живлення хряща із синовіальної рідини з поступовим його руйнуванням.  

##### Причини остеоартрозу:

Пошкодження суглобового хряща виникає при травмах, надлишковій вазі, плоскостопості; ендокринні, імунологічні, генетичні порушення.
Частіше уражуються колінні, кульшові, міжфалангові суглоби.  

##### Ознаки деформувального остеоартрозу.

Біль, який виникає після навантаження, в подальшому - і в стані спокою (синовіт). Поступово суглоб деформується, локомоторна функція його зменшується. Розрізняють три стадії деформувального артрозу. 

* В першій стадії настає незначне обмеження рухів тільки в одному напрямку. На рентгенівському знімку буде незначне звуження суглобової щілини і початкові остеофіти.
* В другій стадії спостерігається невелика деформація суглобу з незначними обмеженнями рухів у всіх напрямках. На рентгенівському знімку - звуження суглобової щілини в два рази, субхондральний склероз, виражені остеофіти. 
* В третій стадії - різке обмеження рухів, значна деформація суглобу, атрофія м’язів. На рентгенівському знімку відсутність суглобової щілини, сплющення епіфізів, утворення суглобових мишей, остеосклероз. 

##### Лікування

Лікування деформувальний остеоартрозу повинно бути комплексне, систематичне, тривале з врахуванням стадії, етіології, локалізації вогнища, з врахуванням супутніх захворювань. Терапія остеоартрозу спрямована на:

* усунення зовнішніх причин хвороби – зменшення ваги тіла, ортопедична корекція порушеної статики; 
* стимуляцію обмінних процесів в суглобах – прийом біогенних стимуляторів, стероїдів, знеболювальних, міорелаксантів; 
* відновлення функції ураженого суглоба – використання базової фізіотерапії.

Під впливом всіх [фізіотерапевтичних]({{< param rodovid_fb_url >}}) факторів відбувається більш високий рівень регуляції нервової і гормональної системи, стимулюються обмінні процеси. Разом з тим кожний фізіотерапевтичний фактор має свою специфічну дію. Найбільше виражена протизапальна дія при ультрафіолетовому опроміненні, іонофорезі гідрокортизону, УВЧ – терапії. Для знеболення використовують ампліпульс–терапію, діодинамік, ультразвук, ударно – хвильову терапію. Для покращення мікроциркуляції застосовують індуктотермію, лазер, біоптрон, магнітотерапіію, озокерит, радонові і сульфідні ванни.


***

##### Лікування артрозів ударно хвильовою - терапією.

 Ударні хвилі мають низьку частоту коливання 1 - 20 Гц і відносяться до інфразвуку. Принцип дії цих хвиль полягає в різниці опору акустичним хвилям м’яких тканин і кісток, хрящів, і ділянкам з відкладеною сіллю. Опір кісток і хрящів вищий, чим м’яких тканин. Хвилі легко проходять крізь м’які тканини без затримки, а на межі з твердими тканинами відбувається лікувальний вплив. Він полягає в тому, що подрібнюються відкладення солі, руйнуються фіброзні утвори, стимулюється утворення колагену, утворюються нові мікросудини, покращується місцевий кровообіг. В результаті лікування швидко зменшуються болі і скутість в суглобі, покращується рухова функція, збільшується стійкість до навантажень. На курс лікування потрібно 7-9 процедур. Процедури проводять один раз в п’ять днів. Тривалість процедури 10 -15 хвилин. Після терапії ударно хвильовою терапією наступає стійкий позитивний ефект. Протипоказання до ударно хвильової терапії: кардіостимулятор, злоякісні утворення, вагітність. Не рекомендуються ударні хвилі під час лікування кортикостероїдами.
 
 Лікування проводимо у Львові в [Медичному центрі Родовід]({{< relref "pro-nas.md" >}}), де сучасний комплексний підхід до лікування деформувальних артрозів. Кабінет обладнаний апаратами: ударно–хвильової терапії, електротерапії, лазером, магнітотерапії.
