+++
date = "2018-03-02T12:00:00-00:00"
title = "Біль в грудній клітці-торакалгія"
author = "Володимир Клімчук"

+++
 

#### Торакалгія – це біль на рівні грудної клітини гострого або тупого характеру.

##### Причини захворювання:

* Невралгії міжреберних нервів: після інфекцій, алергії та травм.
* Вісцеральні чинники: напад стенокардії або інфаркт міокарду, спонтанний пневмоторакс, перфорація (розрив внутрішніх органів).
* Деструктивні зміни в грудному відділі хребта: остеохондроз, звапнення хребців, відкладення кальцію в тригерних зонах.
* Захворювання стравоходу, плеври, жовчного міхура.

##### Клінічна картина.

* При невралгії постійні або приступоподібні болі, які посилюються при поворотах або нахилах тулубу в хвору сторону, при глибокому вдиху. Часто визначаються на паравертебральних лініях міжреберні больові точки.
* Для стенокардії характерні стискальні болі тривалістю декілька хвилин за грудиною або в ділянці серця, які супроводжуються страхом. Болі іррадіюють в ліву руку, лопатку, нижню щелепу, знімаються нітрогліцерином.
* При інфаркті міокарда біль більш тривала, не знімається нітрогліцерином, поширюється на всю передню частину грудної клітки, супроводжується страхом і руховою активністю. 
* Болі при остеохондрозі, килі міжхребцевого диска виникають в момент руху, зв’язані з положенням тіла. При пальпації визначаються больові точки повздовж хребцевих ліній і по ходу міжхребцевих нервів, знімаються анальгетичними засобами.
* При захворюванні стравоходу біль локалізується за грудиною, супроводжується дисфагією. Для ураження плеври характерний біль на хворому боці, посилюється під час вдиху і кашлю.

##### Діагностика.
 
Для діагностики використовують електрокардіографію, рентгенографію, комп’ютерну рентгенографію, МРТ, ультразвукову діагностику. Для уточнення діагнозу проводять огляд спеціалістів: кардіолога, хірурга, травматолога.

##### Лікування. 

Лікування проводять після встановлення діагнозу. Якщо причиною болю є вісцеральні чинники, їх лікують кардіологи, терапевти. При невралгії або деструктивних змінах в хребті лікування проводять невропатологи або хірурги-травматологи.

##### Фізіотерапевтичне лікування при деструктивних змінах в грудному відділі хребта.
 
* В гострий період показано приймання нестероїдних протизапальних препаратів, хондропротекторів, судиннорозширюючих засобів, глюкокортикоїдів.          
* Фізіотерапевтичні процедури: а) електрофорез або діодинамофорез йоду, новокаїну - 10 процедур на курс, б) СМС, ультразвук на ділянку болі щоденно до 12 процедур, в) лазер і магніт на грудну клітку щоденно до 20 процедур на курс лікування.

##### Ударно-хвильова терапія. 

Ударно-хвильова терапія може поєднуватися з будь-якими медикаментозними та немедикаментозними методами лікування, які допомагають зменшити тиск на нервові корінці, усунути спазм м'язів, відновити функцію пошкоджених нейронів.
Ударно-хвильова терапія ефективно і безпечно усуває причини болю в грудному відділі хребта і грудної клітки. Глибина проникнення ударної хвилі до 7 см, . Ударні хвилі руйнують відкладення солей кальцію, розпушують фіброзні вогнища, що приводить до поступового розсмоктування патологічних фрагментів, покращується місцевий кровообіг, посилюється живлення м'язів суглобів, зв'язок. Дегенеративний процес зупиняється, зникає біль і відновлюється функція. Процедури проводять один раз в п’ять днів, на курс лікування 5-7 процедур.
