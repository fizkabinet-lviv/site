+++
date = "2018-05-16T12:00:00-00:00"
title = "Трофічні виразки"
author = "Володимир Клімчук"

+++


#### Трофічна виразка –  дефект тканин, який виникає на фоні порушення реактивності організму внаслідок екзогенних або ендогенних причин.

##### Причини виникнення трофічних виразок:

* важка форма гіпертонічної хвороби (порушення артеріального кровообігу), ендартеріїт. 
* порушення венозного кровообігу та відтоку лімфи,
* пошкодження нервових стовбурів кінцівок,
* цукровий діабет.

##### Діагностика і клінічна картина:

* При гіпертонічній хворобі і ендартеріїті виразка розташована на передній поверхні гомілки, болюча, неглибока, виділення незначні, грануляції відсутні.
* Трофічна виразка від венозного розладу кровообігу розташована на внутрішній поверхні нижньої третини гомілки, дно її покрите сіруватим шаром некротичних мас, краї рани неправильної форми. Шкіра навколо виразки тонка, атрофована, пігментована, синювато – коричневого кольору, відмічається  свербіж.
* Виразки нервового походження локалізуються на 1- ому і 5- ому пальцях підошви або на п’яті, глибокі, поширюються на сухожилки і кістку.
* При цукровому діабеті виразки локалізуються на кінцях пальців, не болючі, спочатку кровоточать, а потім покриваються  струпом. Шкіра навколо виразки темніє. Відмічається оніміння кінцівок, судороги гомілок в нічний час.
Для уточнення діагнозу захворювання важливо визначити стан місцевого кровообігу та насичення тканин киснем. Для цього проводять ультразвукове сканування судин, ультразвукову доплерографію, рентгеноконтрастну ангіографію, визначення плече-гомілкового індексу, напруження кисню в шкірі.

##### Лікування:
 
Лікування трофічних виразок консервативне і оперативне. Комплекс лікування складається із загальноукріплючих засобів, вітамінів, антибіотиків,  щадних пов’язок,  (актовегін, солкосерил, гепарин). [Фізіотерапевтичне лікування](https://www.facebook.com/rodovid.center/photos/a.410236529721921/413469469398627/?type=3&__xts__%5B0%5D=68.ARBoI3l0kFBvwlZdeMn0UO_kigN0uACoqsmC2RrN0bNBU6aYvZ2if69Mm7OO_gaPzvt86qMte_nd4GSIN-zyxH1sFog6hF7Y_ccq9z5gc5ybKurMJY0nFRTinwvo0nERzqdNXYg6_eW0eEHW0F9aMHNsuXFrTh8er5jeMk8jta0GlmjSMiJFkqW0RMSwnkzWX_hb2qS8X7nwJN8WDucO1rv0Vmzxx2kExBHZSjmlmO_HhSw0fFveyqfJapHgUCrWz2ScanisYfQiLZiKEoe1bQvdDDda6lA71qwUwzxT3zbJhTC10V2whbR3YoK7fmfX_ISzeLGSe_OZmHeVbsoTHIQ&__tn__=-R) застосовують з метою викликати активну гіперемію, посилити обмін речовин, видалити продукти метаболізму, зменшити набряк і застійні явища. Для цього застосовують:

* Діадиномотерапію на нервовий стовбур вище виразки, щоденно, тривалість процедури 15 хвилин, на курс лікування 7 процедур.
* Ультразвук на ділянку виразки та навколо неї щоденно, тривалість процедури 10 хвилин, на курс 12 процедур.
* Магнітотерапію  на ділянку гомілок (поверх пов’язки), тривалість процедури 20 хвилин, щоденно на курс лікування 20 процедур.
* Червоний лазер, біоптрон на трофічну виразку, тривалість процедури 15 хвилин, на курс 15 процедур.
* УФО на виразку і навколишні тканини,  3-4 біодози через день, 4 рази на курс.
* Дарсонвалізацію на виразку і по ходу гомілок, тривалість процедури 10 хвилин, щоденно, на курс лікування 10 процедур. 
* Ударно-хвильову терапію вздовж кінцівки і навколо виразки. Процедури проводять один раз в п’ять днів, тривалість процедури 10 -12 хвилин, на курс лікування 7 процедур.

##### Ударно-хвильова терапія – сучасний, найбільше дієвий метод лікування трофічних виразок і ран, які довго не заживають.
 
Призначають цей метод після стихання гострого запалення і очищення рани від змертвілих клітин. Ударно-хвильова терапія стимулює фактори росту нових судин, підвищує циркуляцію крові і лімфи в кінцівках, покращує живлення судин. В результаті цієї дії зменшується набряк тканин, зникають болі і судоми в кінцівках, видаляються шлаки, виразки загоюються.

Ми використовуємо комплекс фізіотерапевтичних процедур: електрофорез, магнітотерапію, лазер, в поєднанні з ударно – хвильовою терапією у Львові в клініці «Істина» *на вул. Наукова, 12а,* кабінет – [Позбавлення від болю.]({{< relref "pro-nas.md" >}}) 
