+++
date = "2019-01-15T12:00:00-00:00"
title = "Дискінезії травного тракту"
author = "Володимир Клімчук"

+++



#### Фізіотерапевтичне лікування дискінезій травного тракту.
 
##### Дискінезії травного тракту – функціональні захворювання, які супроводжуються порушенням тонусу і перистальтики органів травлення, що мають гладенькі м’язи (стравохід, шлунок, жовчні шляхи, кишківник).

Порушення рухової функції шлунку і кишок може бути у вигляді послаблення її (гіпотонія, атонія) або посилення її (гастроспазм, пілороспазм). Зниження тонусу шлунку і кишок часто зумовлене зниженням загального тонусу організму в осіб, які мають слабкий фізичний розвиток. Посилення рухової функції шлунку і кишківника спостерігається при органічних і функціональних захворюваннях органів черевної порожнини.

##### Класифікація і симптоми.

*	Недостатність кардіального сфінктера. Характерна відрижка після їди, нахилах тулубу і в лежачому стані.

*	Дискінезія стравоходу спастична. Супроводжується дисфагією, болями за грудиною при ковтанні.

*	Гостра атонія шлунку. Скарги хворого на відчуття переповнення під ложечкою, блювоту та ікання.

*	Хронічна гіпотонія шлунку і гастроптоз. Скарги на відчуття важкості, розпирання після їди, які зменшуються в лежачому положенні, болі в животі під час бігу і стрибків.

*	Дискінезія жовчних шляхів. Супроводжується болями в правому підребер’ї, які можуть віддавати в праву лопатку, плече, присутні вегетативні реакції.

*	Дискінезія кишківника. Розрізняють тотальну дискінезію кишківника, дискінезію 12- палої кишки, дискінезію товстої кишки. При тотальній дискінезії спостерігаються болі під ложечкою, відчуття переповнення, нудота, блювота. Дискінезія товстої кишки проявляється проносами або закрепами.

##### Діагностика.

 Для встановлення діагнозу ретельно вивчають анамнез, скарги хворого. Обстежується щитоподібна залоза. Проводять аналіз шлункового соку, гастрофіброскопію, колоноскопію, рентгенологічне дослідження, аналіз калу і крові. УЗД внутрішніх органів.
 
##### Фізіотерапевтичне лікування. 

  
а)  Завдання фізіотерапії при атонії шлунку і кишківника: нормалізувати функціональний стан нервової системи, підвищити загальний тонус організму, а також тонус черевної стінки, шлунку і кишківника, стимулювати їхню перистальтику. Для цього використовують: 

* УФО загальне по основній схемі.

* Ультразвук , ударно-хвильову терапію на передню стінку живота.

* Електростимуляцію м’язів живота.

* Діодинамотерапію, ампліпульстерапію ділянки живота і кишківника.

* Електрофорез магнію, йоду, кальцію.

* Дарсонвалізацію по ходу товстого кишківника.

* Масаж живота.

* Лікувальну гімнастику. Душ Шарко.

б)  Завдання фізіотерапії при підвищеній руховій функції: нормалізувати роботу вегетативної нервової системи, зменшити збудливість м’язів шлунку і воротаря, зняти спазм і знеболити. Для цього застосовують:

* Мікрохвильову терапію на живіт.
 
* Новокаїн – або папаверин - електрофорез на передню черевну стінку.

* Електрофорез брому на комірцеву ділянку.

* Озокеритові аплікації.

* Ампліпульстерапію на ділянку живота.

##### Запор(закреп).

 Розрізняють атонічний і спастичний запор. 
 
 Атонічний запор зумовлений зменшенням збудливості ауербахівського сплетіння, спастичний – гіпертонусом блукаючого нерву.
 
 Завдання фізіотерапії при атонічному закрепі: підвищити тонус і перистальтику кишківника.
 
*	Платифілін -, дібазол - електрофорез по Вермелю.

*	Новакаїн – кальцій - електрофорез на ділянку живота.

*	Діодинамотерапія черевного сплетіння.

*	Ударно-хвильова, ультразвукова терапія по ходу товстого кишківника і на сегментарні зони. 

*	Парафінові аплікації. 

*	Масаж сегментарної ділянки.

*	Лікувальна гімнастика.

При спастичному закрепі:

* Електростимуляція товстого кишківника.

*	Електрофорез брому.

У Львові в фізіотерапевтичному кабінеті – [Позбавлення від болю]({{< relref "pro-nas.md" >}}) на *вул. Наукова, 12а*  комплексне лікування діскінезій травного тракту. 