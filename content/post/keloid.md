+++
date = "2018-02-11T12:00:00-00:00"
title = "Лікування рубців шкіри"

+++

Після травм, порізів, операцій залишаються рубці на шкірі, які з часом можуть розсмоктуватися. Цей процес проходить чотири стадії загоєння: епітелізацію, набухання, ущільнення, розм’якшення тканин. В результаті рубці зменшуються, нівелюються на фоні навколишньої шкіри. Як правило такі шрами не турбують хворого і не потребують лікування (окрім косметичного). Інший сценарій розвитку - утворення келоїду, коли процес розм’якшення тканин зупиняється на четвертій стадії. Келоїд – подібний на пухлину щільний рубець, який може виникнути зненацька або переважно після травм, опіків, операцій, запальних захворювань шкіри. Природа келоїдного рубця до цього часу не вивчена. Цитологічні дослідження демонструють спонтанне розростання грубої сполучної тканини, в якій дуже мало капілярів і великих плазматичних клітин.  
Лікування келоїдних рубців складне. Потребує професійних знань. Лікар має підібрати засоби місцевого впливу, мазі, суспензії, гелі. Приєднати фізіотерапію на шкіру місцево, на сегментарні ділянки і на вегетативну нервову систему. Такий комплекс відповідає європейському стандарту.  
Із фізіотерапевтичних методів ми рекомендуємо починати з лікарського електрофорезу. Для цього використовуємо медикаменти: лідазу, йод, гідрокортизон, каріпаїн, карипазин. Тривалість процедури електрофорезу 20 хвилин. На курс лікування потрібно до 30 процедур. З метою підвищення ефективності електрофорезу призначають ультразвук самостійно або у вигляді фонофорезу гідрокортизону, ударно – хвильову терапію. Ультразвук сприяє розрихленню і розсмоктуванню келоїдного рубця. Ударно – хвильова терапія базується на впливі акустичних хвиль високої інтенсивності на келоїдні рубці. Акустичні хвилі з заданою частотою викликають механічне напруження в зоні контакту і, як більярдні кульки, прямують до вогнища ураження, руйнують патологічні утворення, розпушують фіброзні вогнища, сприяють оновленню капілярів, покращують місцевий кровообіг. Результат цієї дії: розсмоктування патологічних фрагментів, проростання нових судин для живлення в проблемну ділянку, зменшення больового синдрому, відновлення функції. Процедури проводять один раз в три дні, або через п’ять днів. Тривалість ударно – хвильової терапії 10-15 хвилин. На курс лікування потрібно 7 - 9 процедур. У Львові в фізіотерпевтичному кабінеті на вулиці Кармеллюка,5/3 сучасний новий апарат ударно - хвильової терарапії.Працює досвідчений лікар. Діадинамотерапія усуває свербіж і робить рубець м’яким. Подвійний локальний електрод розміщують на рубці і впливають струмом довгого періоду протягом 10 хвилин. Потім електрод розташовують на ділянку симпатичних вузлів того сегменту який відповідає локалізації келоїду і впливають двохтактним неперервним струмом на протязі двох хвилин. Через 5 – 6 процедур роблять перерву на 7 - 10 днів і знову повторюють. Хороший позитивний вплив на рубці має кріотерапія рідким азотом, лазеротерапія. Звертайтеся для лікування рубців у фізіотерапевтичний кабінет на вулиці Кармеллюка, 5/3. Кабінет працює за гнучким графіком. Доступні ціни. 

Володимир Клімчук
