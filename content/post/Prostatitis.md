+++
date = "2018-02-14T12:00:00-00:00"
title = "Лікування хронічного простатиту"
author = "Володимир Клімчук"
+++


Простатит – інфекційно - алергічне запалення передміхурової залози.
Ознаки захворювання: болі в ділянці сечового міхура, промежині, прямій кишці, піурія, затримка сечі, термінальна гематурія, лихоманка. В основі розвитку простатиту домінує інфекційний фактор і алергічні нашарування. Можливий розвиток простатиту і без інфекції. Це асептичний простатит, який виникає на фоні атонії передміхурової залози внаслідок застою секрету в залозі, заднього уретриту, ендокринних розладів, на фоні аденоми передміхурової залози. Враховуючи інфекційно – алергічну природу захворювання, можна зробити висновок, що медикаментозна терапія буде ефективна тільки в перший період, тобто в інфекційну фазу запального процесу (антибіотики, анальгетики, антигістамінні препарати, вітаміни). В другому періоді, коли настають алергічні прояви захворювання, рекомендовано фізіотерапевтичне лікування (електрофорез лікарських засобів, діодинамотерапія, амліпульс - терапія, ультразвук, дарсонвалізація, ударно – хвильова терапія). Електрофорез – метод, який поєднує дію постійного електричного струму і лікарських засобів, що вводяться за допомогою електричного струму. Переваги електрофорезу: не ушкоджуються шкіряні покриви, використовуються малі ефективні дози препаратів, створюється депо іонів в місці дії. За допомогою електрофорезу можна створити велику концентрацію діючої речовини в одному місці. Лікарські засоби вводяться в організм за допомогою іонів, тобто вводиться чиста діюча речовина. Із лікарських засобів для лікування простатиту використовують сірчанокислу магнезію, водний розчин гідрокортизону, антибіотики та інші лікарські препарати. Хороші результати лікування за допомогою імпульсних струмів (діодинамік, амліпульс). Методики -  поперечна і ректальна. При поперечній методиці електроди розташовують надлунно (нижня частина живота) і на ділянку попереку. При ректальній методиці активний спеціальний електрод розташовують в ампулі прямої кишки на рівні передміхурової залози, другий - на нижній частині живота. На курс лікування 10 – 12 процедур. При ректальних методиках процедури проводять в лежачому положенні хворого на правому боці з підтягнутими до живота ногами після попереднього випорожнення кишківника. Ультразвук має протизапальну дію, посилює місцеві і загальні обмінні процеси, покращує трофіку тканин, сприяє розсмоктуванню запальних інфільтратів і рубцевих елементів. Кращі результати досягаються в імпульсному режимі при транс - ректальній методиці. Дарсонвалізація – вплив імпульсним перемінним  синусоїдальним струмом високої частоти (110 кГц), високої напруги (20 кВ) і малої сили (0,02 мА). Імпульси високочастотного струму поширюються один за другим з частотою 50 раз за одну секунду. Дарсонвалізація має протизапальну, знеболюючу, трофічну та протисвербіжну дію. Для лікування простатиту використовують транс - ректальну методику. Ректальний циліндричний електрод змащують вазеліном і вводять в пряму кишку на глибину 6 сантиметрів. Доза слабо - теплова. Тривалість процедури 5 хвилин спочатку, щоразу додаючи 2 хвилини до 15 хвилин. На курс лікування 15 – 30 процедур. Ударно-хвильова терапія - сучасний і ефективний спосіб лікування простатиту. Процедура проводиться за допомогою спеціального приладу, який генерує звуки (акустичні хвилі) дуже низької частоти (їх неможливо почути). Ця акустична хвиля поширюється по тканинах передміхурової залози, усуває застій крові за рахунок проростання нових кровоносних судин, капілярів в місцях впливу, покращує крово - і лімфообіг в передміхуровій залозі, усуває застій крові і секрету, і відновлює обмін речовин. Руйнує камінці в передміхуровій залозі, усуває фіброз, який є причиною болі. Процедури проводять в лежачому положенні один раз в п’ять днів. Тривалість процедури 10 – 15 хвилин. На курс лікування 5 -7 процедур. Після лікування спостерігається стійкий позитивний ефект на протязі не менше 6 місяців. Переваги цього методу лікування в тому, що він замінює неприємний пальцевий масаж передміхурової залози і застосовується, як самостійний метод лікування.  Наші пацієнти, які проходили лікування в фізіотерапевтичному кабінеті, задоволені цим методом лікування завдяки простоті та ефективності. Вже після першої процедури пацієнти відчувають прилив крові в промежину, зникнення болю після одного - двох сеансів, покращується самопочуття. У нас уважне, чуйне відношення до наших пацієнтів, гнучкий графік роботи, кваліфікований персонал, нові сучасні апарати. Бережіть своє здоров’я, вчасно звертайтеся до лікаря.
