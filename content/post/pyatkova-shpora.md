+++
date = "2017-06-17T12:00:00-00:00"
title = "Лікування п'яткової шпори"

+++

 
П’яткова шпора (плантарний фасцит) - це розростання п’яткової кістки в зоні кріплення ахілового сухожилку, яка займає 11 % серед патологій кісткової системи.
Причини виникнення п’яткової шпори: переломи, травми кісток, довготривале фізичне навантаження на ступню, надлишкова маса тіла, цукровий діабет, повздовжня плоскоступість, незручне взуття,  високі підбори у взутті, хвороби сполучної тканини, захворювання суглобів і хребта.
Перші ознаки п’яткової шпори - це біль, яка виникає під час ходи. В подальшому біль в п’яті наростає і стає майже постійною зранку, з часом біль не зникає і в стані спокою. У хворих змінюється хода із - за болю. Біль може привести до втрати працездатності.
Діагностика п’яткової шпори. Лікар може поставити попередній діагноз після огляду і скарг хворого ( біль в п’ятці після пробудження та тривалої ходьби). Для підтвердження діагнозу лікар направляє хворого на рентгенологічне дослідження. На знімку буде видно шип на п’ятці, який зігнутий в сторону пальців. Шип може досягати в довжину до 12 мм. Нагадує дзьоб пташки. На МРТ – дослідженні, крім кісток, видно і зміни в навколишніх тканинах. УЗД використовують після проведеного курсу лікування, для контролю.
 
Лікування п’яткової шпори. Перед початком лікування потрібно розвантажувати кінцівку і зменшити тиск на п’яту. Для цього зменшують інтенсивність і тривалість ходи, використовують ортопедичні устілки, на ніч припасовують ортез. Із медикаментів призначають НПЗП місцево у вигляді мазі ,гелю, компресів: ДІКЛОФЕНАК, ВОЛЬТ АРЕН, КЕТАНОЛ, ПІРОКСИКАМ, ІНДОМЕТАЦИН. Мазі наносять на підошву 4 рази на добу. Використовують лікарські блокади: новокаїну, гідрокортизону, 1-3 ін’єкції на курс проводить досвідчений лікар2 раз на добу. Хірургічні методи – розсікання фасції підошви ендоскопічним методом  з послідуючим видаленням кісткового наросту. Цей метод використовують дуже рідко із - за його складності. Призначається комплекс лікувальної фізкультури. Досвідчений реабілітолог після занять з хворим проводить фіксацію зв'язок в розтягненому стані (тейпіровання). Ще один метод лікування - це рентгенотерапія. Цей метод призначається, коли інші методи не принесли бажаного результату. Суть цього методу полягає в тому, що рентгенівський промінь блокує нервові рецептори і людина більше не відчуває болі. Тривалість однієї процедури триває 10 хвилин. На курс лікування потрібно 10 процедур. Після лікування рентгенівським променем знеболюючий ефект має довготривалу дію. З точки зору доказової медицини найбільше дієвими методами лікування п’яткової шпори є: ударно - хвильова терапія, ультразвукова терапія, рентгенотерапія, кріодеструкція, хірургічне втручання, терапія лазером, використання спеціальних устілок і ортезів, зменшення навантаження на п’яту.
Ударно – хвильова терапія.
Ударно –хвильова терапія - це ефективний, доведений метод, підтверджений в міжнародній Кокранівській бібліотеці якості лікування, який легко справляється з п’ятковою шпорою. Для проведення цієї процедури використовують сучасні апарати, які генерують інфразвук. Інфразвук проникає через тканини до кістки, зменшує чутливість больових рецепторів, розбиває кальцинати, сприяє проростанню нових мікросудин, зменшує біль, відновлює функцію кінцівки. Тривалість сеансу 10 -15 хв. Процедури проводять через 5-7 днів. На курс лікування необхідно 5 – 7 процедур. Переваги ударно – хвильової терапії: відсутність болі, висока ефективність, поступове руйнування і розпад кальцинатів, можливість амбулаторного лікування, невелика тривалість процедури, відсутність побічних ефектів. Ефективність лікування цим методом досягає 90%. Ударно - хвильову терапію можна поєднувати з іншими фізіотерапевтичними методами ( лазер, електрофорез, ультразвук).
Протипоказання УХТ : особи молодші за 18 років, вагітність, гіпотонія, тромбофлебіт вен нижніх кінцівок, лихоманка, інфекційні хвороби.
У нас комплексний підхід до лікування п’яткової шпори: призначення медикаментозного лікування, ударно – хвильова терапія, діодинамофорез, використання ортопедичних устілок і ортезів на ніч.
