+++
date = "2019-04-03T12:00:00-00:00"
title = "Лікування остеартрозу"
author = "Володимир Клімчук"

+++


##### Деформуючий артроз кульшового суглоба. Фізіотерапевтичне лікування першої стадії.

**Остеоартроз – незапальне руйнування хряща та патологічне розростання кісткової тканини, які наступають від порушення кровопостачання і живлення суглобу.**

Порушення живлення хряща зменшує його еластичність, збільшує його крихкість, сприяє утворенню мікроскопічних тріщин, в які проникають елементи синовіальної рідини. Так розвиваються синовііти, виникає біль. Розростання кісткової тканини приводить до зміни конфігурації суглобової поверхні та викликає її деформацію. Страждає функція суглобу. Хвороба розвивається поступово. Розрізняють [три стадії](http://antidolor.lviv.ua/post/osteoartroz/) розвитку деформуючого артрозу.

![артроз](/images/artroz.jpg)

Перша стадія – незначні обмеження рухливості в суглобі, можливі болі, які є першим сигналом звернення до лікаря. На рентгенограмі може простежуватися помірне звуження суглобової щілини, ущільнення суміжних суглобових поверхонь. З метою зупинення прогресування хвороби на першій стадії успішно використовуються фізіотерапевтичні методи.
Частіше хвороба розвивається від несприятливих умов життєдіяльності. Це - переохолодження, надмірна вага, довготривала статична робота, плоскостопість, не виключається спадковий фактор. Хребет дуже вразливий на зовнішні і внутрішні чинники впливу. В повсякденному житті ми не звертаємо увагу на свою поставу, одяг, взуття.
 
А даремно. З практики. Пацієнт 35 років, львів’янин, основна робота статична, більшість часу проводить на ногах в прохолодному приміщенні, страждає поперечною плоскостопістю, має надмірну вагу, тривалий час не звертав уваги на зміни у своєму здоров'ї. За порадою родича звернувся в січні в медичний центр [«Родовід»]({{< param   rodovid_fb_url >}}). Скарги при зверненні до лікаря:  болі в правому кульшовому суглобі під час навантаження і при рухах, болі в ступнях в кінці робочого дня, ранкову скованість. Обстежений: загальний аналіз крові, сечі в межах норми. Біохімічні показники крові – незначне підвищення холестерину. На рентгенограмі помірне звуження суглобової щілини в правому кульшовому суглобі з видовженням зовнішнього краю суглобової поверхні, початкові остеофіти.
 
*Встановлений діагноз: Деформуючий остеоартроз правого кульшового суглоба першої стадії, поперечна плоскостопість обох ступнів.*

**Призначене лікування:**

• глюкозамін-сульфат, хондроїтин-сульфат по 2 таблетки щоденно, носіння ортопедичних устілок, лікувальна гімнастика.

• електрофорез кальцію на правий кульшовий суглоб через день-15 процедур.

• електростимуляція сідничних і стегнових м'язів через день - 15 процедур.

• ударно-хвильова терапія на ступні, на курс лікування 7 процедур.

• ударно-хвильова терапія на правий кульшовий суглоб і поперек, на курс лікування 7 процедур.

В процесі лікування болі в ступнях і правому кульшовому суглобі зникли. Рухливість в кульшових суглобах вільна, в повному об’ємі, не болюча. Пацієнт записався на диспансерне спостереження і лікування в медичному центрі «Родовід». 
Висновок. Поєднання фізіотерапевтичних факторів, лікувальної фізкультури дає позитивний результат на перших стадіях хвороби. Шляхом покращення живлення суглобу можна зупинити прогресування хвороби. 
Вчасно звертайтеся, ми допоможемо. Медичний центр Родовід.

Ми **цілодобово на зв'язку: тел. [(098)86-84-060](tel:0988684060)**
